مہاجر قومی موومنٹ نے پی ایس 115کیلئے خواتین پولنگ ایجنٹ کی تربیت شروع کردی
 خواتین کے ووٹ اہمیت کے حامل ہیں، لائنز ایریا کی خواتین کا جوش و جزبہ کا 7اپریل کو دنیا دیکھے گی
 خواتین اپنا تجربہ دوسروں تک پہنچائیں جیت قوم کا مقدر ہوگی ۔ڈاکٹر صائمہ کا تربیتی ورکشاپ سے خطاب
 کراچی( پ ر)خواتین ناصرف پاکستان کی آبادی کا نصف حصہ ہیں بلکہ انکا ووٹ بھی اتنی ہی اہمیت کا حامل ہے جتنا کسی اور کا ،خواتین اگر اپنے ووٹ کا درست استعمال کریں تو انکے ووٹوں کا مذاق اڑانے والے مفاد پرستوں کو باآسانی شکست دی جاسکتی ہے ,یہی انشاء اللہ اس بار پی ایس 115میں ہوگا اور حلقے کی خواتین مہاجر قومی موومنٹ کے نامزد امیدوار محمد جمیل قادری کو منتخب کرکے نئی تاریخ رقم کریں گی۔ان خیالات کا اظہار مہاجر قومی موومنٹ کی جوائنٹ سیکریٹری ڈاکٹر صائمہ خان نے پی ایس 115لائنز ایریا میں خواتین پولنگ ایجنٹ کی تربیتی ورکشاپ سے خطاب کے دوران کیا۔ڈاکٹر صائمہ خان نے کہا کہ الیکشن والے دن پولنگ ایجنٹ کا کلیدی کردار ہوتا ہے جسے بہتر انداز میں نبھا کر خواتین اپنے بچوں کے مستقبل کو سنوار سکتی ہیں ۔ڈاکٹر صائمہ نے کہا کہ دوسری پارٹیاں صرف خواتین کے حقوق کی بات کرتی ہیں جبکہ مہاجر قومی موومنٹ حقیقی معنوں میں خواتین کو بااختیار بنانے کی کوششیں کررہی ہے جس کا ثبوت آج کی ورکشاپ ہے ،جو لوگ لائنز ایریا کو پسماندہ اور کم پڑھے لکھے لوگوں کا علاقہ کہتے ہیں انہیں یہاں کے لوگوں کی صلاحیتوں کا اندازہ نہیں ہے ۔ لائنز ایریا کی خواتین ا ور مردوں کے جوش و جزبہ کا مظاہرہ 7اپریل کو کراچی کے عوام دیکھیں گے۔انہوں نے اپنے خطاب میں مزید کہا کہ مہاجر قومی موومنٹ نے دھاندلی روکنے کیلئے لائنز ایریا کے عوام کو باشعور بنانے کا سلسلہ شروع کردیا ہے ۔خواتین پولنگ ایجنٹ تربتی ورکشاپ سے فائدہ اٹھائیں اور اپنا تجربہ علاقہ کی دیگر خواتین تک منتقل کرنے کیلئے سرگرمیاں تیز کردیں جیت انشاء اللہ آپ کا مقدر ہوگی۔

 قانون سازی اس وقت ہورہی ہے جب آئین شکن کو باعزت بری کر کے ملک سے باہر بھیج دیا گیا ہے ٗخورشید شاہ 
 قوم پوچھ رہی ہے پرویز مشرف جہاز میں بیٹھ کر باہر چلے گئے ٗ آرٹیکل 6 کہاں گیا؟شاہ محمود قریشی 
 ایم کیو ایم کا ڈپٹی کنوینر شاہد پاشا کی گرفتاری کے خلاف علامتی واک آؤٹ
 اسلام آباد(این این آئی)پارلیمنٹ کے مشترکہ اجلاس میں اپوزیشن نے کہا ہے کہ قانون سازی اس وقت ہورہی ہے جب آئین شکن کو باعزت بری کر کے ملک سے باہر بھیج دیا گیا ہے ۔ پیر کو پارلیمنٹ کا مشترکہ اجلاس شروع ہوا توایم کیو ایم نے ڈپٹی کنوینر شاہد پاشا کی گرفتاری کے خلاف علامتی واک آؤٹ کیا اجلاس کے دور ان فاروق ستار شاہد پاشا کی گرفتاری پر بولنا چاہتے تھے تاہم اسپیکر نے انہیں بولنے کی اجازت نہیں دی۔اجلاس سے خطاب کرتے ہوئے اپوزیشن لیڈر خورشید شاہ نے کہا کہ آ ج وہ وزیر اعظم کو 24 جون 2013کاوہ دن یاد دلانا چاہتے ہیں جب وزیر اعظم نے آرٹیکل 6 کی کارروائی پرپارلیمنٹ کواعتماد میں لیا تھا۔اپوزیشن لیڈر نے کہاکہ اچھی بات ہے کہ آپ بیٹھ کے بات کرنا چاہتے ہیں تاہم قانون سازی اسوقت ہو رہی ہے جب آئین شکن کوبا عزت بری کرکے باہربھیج دیا گیا ہے۔پاکستان تحریک انصاف کے ممبر قومی اسمبلی شاہ محمود قریشی نے کہا کہ قوم پوچھ رہی ہے پرویز مشرف جہاز میں بیٹھ کر باہر چلے گئے ٗ آرٹیکل 6 کہاں گیا؟۔اجلاس سے خطاب کرتے ہوئے ایم کیو ایم کے فاروق ستار کا کہنا تھا کہ شاہد پاشا کے خلاف کوئی مقدمہ نہیں ہے، گرفتاری کے بعداب تک انھیں عدالت میں پیش نہیں کیا گیا،مارچ کے مہینے میں ایم کیوایم کے 40 افراد کو گرفتار کیا گیاہے۔انہوں نے کہا کہ اس سے ایم کیوایم کے اتحاد اور ووٹ بینک کو نقصان پہنچایا جارہا ہے جب کہ ہمارے کئی اہم رہنماؤں کو بھی گرفتار کیا جاچکا ہے اور مارچ کے مہینے میں ایم کیوایم کے 40 افراد کو گرفتار کیا گیا، لیکن کسی اورجماعت کے مرکزی رہنماؤں کواس طرح گرفتار نہیں کیا گیا۔ انہوں نے کہا کہ ایم کیوایم کو کراچی میں کام کرنے سے روکا جارہا ہے اور کہا جارہا ہے کہ آپ اس طرف جاکے پاکیزہ ہوجاؤ ٗ آج حکومت کے جمہوریت کے دعوے داؤ پر لگائے جارہے ہیں۔انہوں نے کہا کہ شاہد پاشا کو اب تک عدالت میں بھی پیش نہیں کیا گیا ،وزیر اعظم اور وزیر اعلیٰ اس گرفتاری کا جواب دیں پارلیمنٹ کے مشترکہ اجلاس میں اسپیکر قومی اسمبلی ایاز صادق نے کہا کہ وہ چیرمین سینیٹ اور ممبرز کا احترام کرتے ہیں،وہ ایسی کوئی رولنگ نہیں دینگے جس سے محاذ آرائی جنم لے۔وزیر خزانہ اسحاق ڈار نے کہاکہ اجلاس آئین کے تحت بلایا گیا ہے۔


 کراچی،پاکستان مسلم الائنس کے تحت نظریہ پاکستان کے حامیوں کے قتل پر بنگالیوں کا بنگلا دیشی سفارتخانے کے باہر مظاہرہ 
 بنگلادیش کے قومی دن کی تقریبات کے بائیکاٹ کا اعلان #/h#
 کراچی(آن لائن)پاکستان مسلم الائنس کے تحت نظریہ پاکستان کے حامیوں کے قتل عام پر کراچی میں مقیم بنگالیوں نے بنگلا دیشی سفارتخانے کے باہر مظاہرہ کیااور بنگلادیش کے قومی دن کی تقریبات کے بائیکاٹ کا اعلان کیا۔کراچی میں پاکستان مسلم الائنس کے تحت نظریہ پاکستان کے حامیوں کے قتل پر بنگلا دیشی حکومت کے خلاف احتجاجی ریلی پریس کلب سے بنگلہ دیشی قونصل خانے تک نکالی گئی۔ ریلی شرکا نے بنگلادیشی سفارت خانے کے سامنے دھرنا بھی دیا۔ مظاہرین نے بنگلادیشی حکومت سے نظریہ پاکستان کے حامیوں کو دی جانے والی پھانسیوں پرمعافی کامطالبہ کیا ہے۔پاکستان مسلم الائنس کے تحت مظاہرے میں سیکڑوں بنگالیوں نے شرکت کی، جبکہ مظاہرین نے 26 مارچ کو بنگلادیش کے قومی دن کی تقریبات کے بائیکاٹ کا اعلان کیا ہے۔ شرکا کی جا نب سے بنگلادیشی سفا رتکار پر یادداشت پیش کردی گئی ہے جسے بنگلادیشی سفاتکارنے وصولی کے تحت دستخط کر نے سے انکار کر دیا ہے دھرنے میں ہندوبرادری اور ہیو مین رائٹس کی دیگر تنظیمیں بھی شریک ہیں ایڈوکیٹ ندیم شیخ کا کہنا ہے کہ پا کستانی فوجیوں کو علامتی پھانسی دینے کے اعلان پر احتجاج کیاجارہاہے ۔واضح رہے کہ حسینہ واجد یوم پاکستان پر200فوجیوں کو پھانسی کی سزادینے کااعلان کیا ہے #/s#

 #h#کراچی ،بلاول بھٹو جمعرات کو عمرکوٹ میں ’’ ہولی فیسٹیول‘‘ کی تقریب میں مہمان خصوصی ہونگے#/h#
 کراچی (آن لائن ) پاکستان پیپلزپارٹی کے چیئرمین بلاول بھٹو زرداری، جمعرات 24مارچ کو سندھ کے تاریخی شہر عمرکوٹ میں ہندو برادری کے مذہبی تہوار’’ ہولی فیسٹیول‘‘ کی میگا عوامی تقریب میں بطور مہمان خصوصی شریک ہونگے، یہ میگا تقریب پاکستان پیپلزپارٹی ضلعی عمرکوٹ کی میزبانی میں ہو رہی ہے، اس کے ساتھ چیئرمین بلاول بھٹو زرداری عمرکوٹ میں پارٹی کے مقامی رہنماؤں اور منتخب اراکین اسمبلی سے بھی خطاب کریں گے، دوسری جانب چیئرمین بلاول بھٹو زرداری 26مارچ سے جنوبی پنجاب کا 3 روزہ دورہ کریں گے، اس دوران وہ رحیم یار خان میں ایک بڑے عوامی جلسے سے خطاب کریں گے اور دوسرے دن بہاولپور میں پارٹی وفود سے ملاقاتیں کریں گے

 پارلیمنٹ کا مشترکہ اجلاس،ایم کیوایم کا کارکنوں کی گرفتاری کیخلاف علامتی واک آؤٹ
 مارچ میں 40کارکنوں کوبغیرکسی کیس گرفتار کیا گیا ،ان پرکوئی الزام ہے تواس کوسامنے لایاجائے اور ان کی زندگی کی ضمانت دی جائے
 ایم کیوایم نے بلدیاتی الیکشن میں 70فیصدسے زیادہ ووٹ حاصل کئے ،ہمارے مینڈیٹ کوتسلیم کیاجائے،فاروق ستار کیمیڈیاسے گفتگو
 اسلام آباد(آن لائن)ایم کیوایم نے پارلیمنٹ کے مشترکہ اجلاس سے اپنے کارکنوں کی گرفتاری کے خلاف علامتی واک آؤٹ کیا ،واک آؤٹ کے بعدایم کیوایم کے پارلیمانی لیڈرڈاکٹرفاروق ستارنے دیگرایم این ایز اور سینیٹرزکے ہمراہ پارلیمنٹ ہاؤس کے باہرمیڈیاسے گفتگوکرتے ہوئے کہاکہ مارچ کے مہینے میں 40کارکنوں کوبغیرکسی کیس گرفتار کیا گیا ہے اگران پرکوئی الزام ہے تواس کوسامنے لایاجائے اور ان کی زندگی کی ضمانت دی جائے ،گرفتارکارکنوں تک وکلاء کورسائی نہیں دی جارہی ،قانون کے تحت گرفتارملزم کو24گھنٹوں کے اندرعدالت میں پیش کیاجاناچاہئے ،لیکن کارکنوں کی گرفتاری کیلئے قانونی تقاضے پورے نہیں کئے جارہے ،ایم کیوایم نے بلدیاتی الیکشن میں 70فیصدسے زیادہ ووٹ حاصل کئے ،ہمارے مینڈیٹ کوتسلیم کیاجائے ،رابطہ کمیٹی کے گرفتار رکن شاہدپاشاکے خلاف کوئی ایف آئی آرنہیں ہے ،اچانک مطلوب کیسے ہوگیاہے ۔انہوں نے کہاکہ ایم کیوایم کی سالگرہ کے دن ہم نے پاورشوکی ،ہمارے مخالفین دیکھتے ہی رہ گئے ،ایم کیوایم کے ایم پی ایزاورایم این ایزکونامعلوم نمبروں سے فون آرہے ہیں کہ مصطفیٰ کمال کاساتھ دیاجائے ۔انہوں نے کہاکہ اگرہمارے گرفتارکارکنوں کوگرفتاری کے بعدعدالت میں پیش کیاجاتاتوہمیں میڈیاپرآکربات نہ کرتے ۔ڈاکٹرفاروق ستارنے کہاکہ آئین کی بالادستی قائم کرتے ہوئے تمام ادارے اپناکام کریں ،جمہوری حکومت کیلئے آئین کی بالادستی قائم کرناسب سے بڑاچیلنج ہے ،سات آٹھ سالوں سے مردم شماری نہیں کروائی جارہی ،اگرفوج کم ہے تواس کومرحلہ وارکروالیاجائے ۔فاروق ستارنے مطالبہ کیاکہ ملک میں مزیدبیس صوبے بنائے جائیں اس پرتمام سیاسی جماعتیں مشاورت کریں ۔ڈاکٹرفاروق ستارنے پاکستان پیپلزپارٹی کے خورشیدشاہ ،نفیسہ شاہ اورعذرابلیچوکاواک آؤٹ میں شامل ہونے پرشکریہ اداکیا#/s#۔(یاسرعباسی)
 ********




 مشترکہ اجلاس کے ایجنڈے سے پھرپرویزمشرف نکل گیا
 اپوزیشن کے طعنوں پرحکومتی ارکان جواب دیکراپنے پسینے نکالتے رہے 
 اسلام آباد(آن لائن)پارلیمنٹ کے مشترکہ اجلاس کے ایجنڈے سے پھرپرویزمشرف نکل گیا۔اپوزیشن کے طعنوں پرحکومتی ارکان جواب دیکراپنے پسینے نکالتے رہے ،دلچسپ صورتحال اس وقت پیداہوئی جب اپوزیشن لیڈرسیدخورشیدشاہ کی تقریرکے بعدوفاقی وزیرداخلہ چوہدری نثارعلی خان جواب دینے کیلئے کھڑے ہوئے توسپیکرنے کہاکہ ایجنڈالے لیتے ہیں جواب اگلے سیشن میں دیدیاجائے ۔عوامی مسلم لیگ کے سربراہ شیخ رشیداحمدنے کھڑے ہوکرکہاکہ بیچارے کوآج بولنے دیاجائے ۔اس موقع پرایوان میں قہقہ لگ گیا۔محمدخان اچکزئی نے اٹھ کرکہاکہ تنقیدبرائے تنقیداچھااقدام نہیں ،جمہوریت کے وجودکوبچانے کیلئے اختلافات بھول کرمل بیٹھ کرکوشش کرنی چاہئے#/s#۔(یاسرعباسی)